---
title: Zdobywanie backlinków
category: strony-internetowe
thumbnail: backlinki.png
published: 2013-09-21T00:00:00Z
---
**Backlinki** to jeden z najważniejszych elementów wpływających na pozycję Twojego bloga w wyszukiwarkach. Systematyczne pozyskiwanie **backlinków** to sprawdzony sposób na sukces. Niezależnie od tego jakiego fajnego **bloga** byś nie posiadał, bez odpowiednio dużej ilości **backlinków** jego pozycja będzie niska w wynikach wyszukiwania.

<!--more-->

## O backlinkach słów kilka

**Backlink** (inaczej link zwrotny) jest to link prowadzący z innego serwisu do jakiejkolwiek podstrony Twojego bloga. Ilość **silnych** **backlinków** jest często proporcjonalna do **wskaźnika page rank** Twojej strony. **Silne linki zwrotne** to backlinki prowadzące ze stron o wysokim **page rank**, słabe to te umieszczone na stronach z niskim page rangkiem.

**Backlinki** można podzielić ze względu na wiele czynników. Istnieją backlinki naturalne, powstające samoczynnie w wyniku rozsyłania adresu Twojej strony przez czytelników. Zazwyczaj w przypadku młodych blogów szybkość ich pojawiania się jest bardzo niska. Możesz pomóc szczęściu i samodzielnie generować **linki zwrotne**. Sztuczne linki zwrotne czyli np. dodawane za pomocą automatów są skuteczne, jednak trzeba uważać aby nie przedawkować. W ekstremalnym przypadku możesz otrzymać bana od Google, kiedy wyszukiwarka wykryje sztuczne backlinki, czyli takie które pojawiają się w sposób nienaturalny (np. kilka tysięcy dziennie).

Opiszę teraz kilka najlepszych metod na **zdobywanie backlinków** różnymi sposobami.

## Katalogi stron

Katalogi są najpopularniejszym sposobem na **zdobycie linków zwrotnych**. Istnieje wiele darmowych katalogów, do których każdy może dodać własną stronę za darmo. Lepsze katalogi (czyli takie ze wskaźnikiem page rank większym niż 4-5) często bywają płatne. Osobiście uważam że warto zainwestować kilka groszy za **silny backlink** z dobrego katalogu o wysokim **page rangu**.

Z katalogami nie wolno przesadzać. Dla nowo powstałego bloga z kilkunastoma artykułami, wystarczy kilka katalogów dziennie.

Dodawanie bloga do katalogów można zautomatyzować za pomocą botów (automatów) lub zlecając to firmom pozycjonerskim.

## Fora internetowe

Fora mogą być źródłem darmowych **linków zwrotnych**. Fora często posiadają wysokie page rangi a ich dodatkowym atutem jest szybkie pozycjonowanie przez roboty wyszukiwarek.

Spamerzy ze wszystkich for są bardzo szybko eliminowani. Chcąc uzyskać linki zwrotne z forum musisz napisać tam kilka wartościowych postów, założyć kilka tematów które pobudzą ludzi do dyskusji. Po udzieleniu się w kilku tematach, możesz dodać link do bloga w sygnaturce swojego profilu. Warto zainteresować się, czy regulamin forum pozwala na umieszczanie linków w sygnaturkach, aby nie dostać bana.

Przykładowe fora to np. (http://pl.forums.wordpress.org/) z PR5.

## Precle

**Precle** są w ostatnim czasie bardzo skuteczną metodą na pozyskiwanie silnych **backlinków**, nie tylko ze względu na page rank, ale także na treść. Sztuczne backlinki wyróżniają się w google np tym, że nie są częścią unikalnej treści a jedynie pojedynczym linkiem umieszczonym gdzieś tam na stronie.

**Precle** to strony na które każdy możne za darmo dodać własny artykuł. W zamian za **unikalny** artykuł jego autor ma prawo podlinkować w jego treści swojego bloga (czyli stworzyć backlinka). Siła precli jest ogromna gdy **link zwrotny** linkuje z artykułu powiązanego tematycznie z Twoim blogiem.

Zapytasz &#8211; co to oznacza? Czym są do końca te precle? Opiszę Ci przykładową sytuację. Prowadzisz stronę o tematyce "wakacji w Grecji" (np. wyjazdy turystyczne). Jeżeli chcesz zdobyć na prawdę silne i znaczące backlinki, to znajdujesz precla (z jak najlepszym PR) i piszesz artykuł, w treści którego dodajesz linki do swojej strony. O czym pisać w artykule? O byle czym, byle istniało powiązanie tematyczne z Twoją stroną o "wakacjach w Grecji".

- Tematyka strony głównej: "Wakacje w Grecji".
- artykuł 1 na precla: "Dlaczego warto wyjeżdżać do Grecji?
- artykuł 2 na precla: "Najlepsze kraje europy na wakacje
- artykuł 3 na precla: "Najtańsze wakacje za granicą"

W każdym z artykułów dodajesz 1 lub maksymalnie 2 backlinki do Twojego bloga. Musisz dodać je z głową, w jakimś akapicie gdzie poruszysz temat 2 najważniejszych słów kluczowych dla Twojej strony czyli "Grecja" oraz "wakacje".

Różne precle mają różne zasady dodawania artykułów, najważniejszą zasadą są artykuły unikalne. Nie ma mowy o kopiowaniu gotowych treści z innych stron. W internecie można znaleźć całe katalogi dobrych precli. Oczywiście precel jest tym lepszy im wyższy posiada **page rank**.

Do tej pory może nie zwracałeś uwagi na precle, jednak na pewno bardzo często na nie wchodzisz czytając różne artykuły. Czytając artykuł i trafiając na link w treści artykułu o etykiecie (anchorze) np: "sprzęt lekarski", który prowadzi do strony *xxx.pl* sprzedającej właśnie sprzęt lekarski, miej świadomość, że to prawdopodobnie precel :).

## Serwisy wymiany linków

Dawniej bardzo skuteczne, obecnie można się zastanawiać. **Serwis wymiany linków** (**SWL**) to portal pozwalający umieszczać link do Twojego bloga na wielu innych stronach i blogach. Wszystko dzieje się automatycznie. Oczywiście link do Twojego bloga nie zostanie umieszczony za darmo. Albo udostępnisz swojego bloga dla innych linków i w ten sposób zdobędziesz punkty potrzebne na linkowanie Twojego bloga, albo wykupisz punkty przelewem.

SWL'e to tak zwane farmy linków. Google dobrze nauczyło się je rozpoznawać i najzwyczajniej nie bierze ich pod uwagę. Ciężko znaleźć dobry system, nie zawierający syfiastych stron i zapełnionych unikalną treścią. Na dodatek trzeba bardzo uważać na bana od google, jeżeli linki zaczną przybywać zbyt szybko. SWL'e próbują podążać z duchem czasu, ciągle udoskonalając swoje usługi np poprzez umieszczanie linków w treści stron (widać podobieństwo do precli).

Warto rozważyć używanie serwisów wymiany linków, szczególnie na nowych blogach. Na starych blogach z wysokim page rankiem duży zastrzyk słabych backlinków mógł by tylko zaszkodzić. **Pamiętaj,** decydując się na SWL, staraj się pozyskiwać punkty w inny sposób niż wyświetlanie linków na swoim blogu. To bardzo nie ładnie w oczach wyszukiwarki, aby mieć na blogu, który pozycjonujesz (zdobywając backlinki) farmę linków zwrotnych. Twój blog jest tym atrakcyjniejszy dla wyszukiwarki, im mniej backlinków generuje.

## Pozostałe metody

Metod na pozyskiwanie **linków zwrotnych** jest na prawdę bardzo dużo. Do pozostałych można zaliczyć wszelkiego rodzaju **serwisy społecznościowe** oraz **komentowanie innych blogów**. Przeważnie zostawiając komentarz na blogu masz możliwość wpisania adresu własnej strony lub bloga, robiąc to zyskujesz link zwrotny.

Możesz dodawać filmy i wpisy do serwisów takich jak YouTube, Wykop czy Kwejk. Oczywiście Kwejk nie daje możliwości dodania linku prowadzącego do Twojego bloga, za to daje możliwość na podanie linku do źródła obrazka &#8211; wystarczy trochę pokombinować.

## Podsumowanie

Nie ma wysokiej pozycji bez **backlinków** oraz ciekawej treści, która przyciągnie czytelników. Backlinki i unikalne sensowne artykuły to dwie ważne rzeczy uzupełniające się wzajemnie. Ciężko ocenić co jest ważniejsze, ponieważ bez jakiegokolwiek składnika Twój blog się nie wybije.