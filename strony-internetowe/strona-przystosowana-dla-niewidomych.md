---
title: Strona przystosowana dla niewidomych
category: strony-internetowe
thumbnail: niepelnosprawni.png
published: 2013-12-15T00:00:00Z
---
Niezależnie od tego czy posiadasz małego bloga, średniej wielkości stronę internetową czy prowadzisz stronę dla jakiejś firmy, powinieneś zatroszczyć się aby była dostępna dla **jak największego grona odbiorców**. Prowadząc źle zaprojektowany serwis musisz mieć świadomość, że tracisz pewną ilość potencjalnych odbiorców i czytelników.

<!--more-->

## Po co i komu

Internet jest prężnie rozwijającym się źródłem wszelkich informacji a także rozrywki. Korzystają z niego **wszyscy ludzie** **we wszystkich kategoriach wiekowych**. Czy zastanawiałeś się nad **dostępnością Twojej strony** lub bloga?

Każda strona dostępna w internecie powinna zapewniać **maksymalne wsparcie** wszystkim grupom wiekowym jak i społecznym. Wrzucanie do sieci stron, które nie naddają się do czytania ludziom z problemami wzrokowymi wydaję się w XXI wieku niedopuszczalne. Niestety ciągle większość stron jest jaka jest..

**Problem ze wzrokiem** dotyka nie tylko **osób niepełnosprawnych**. Istnieje prosta zależność pomiędzy wzrokiem a wiekiem człowieka.  Z powodu wysokiej informatyzacji problemy ze wzorkiem mają także osoby młode. Ta grupa wciąż będzie się zwiększać.

Wiele stron odstrasza wyglądem już przy pierwszym kontakcie z użytkownikiem. Chociaż sam nie narzekam na swój wzrok, wchodząc na stronę z małą czcionką i kiepskim kontrastem najzwyczajniej ją zamykam, **ponieważ jest niewygodna**.

## Poprawna składnia HTML i CSS

Istnieje szereg prostych zaleceń dotyczących **tworzenia stron**, aby były maksymalnie **przyjazne** **ludziom niewidomym**. Pierwszym ważnym krokiem  jest trzymanie się standardów i przestrzeganie reguł języka. Osoby z **problemami wzrokowymi** często używają programów głosowych podczas odwiedzania poszczególnych stron. Jeżeli struktura dokumentu jest źle napisana i zawiera błędy, wtedy program nie poradzi sobie z jej odczytaniem.

Istnieje wiele wytycznych dla webmasterów, mówiących o tym jakie normy powinna spełniać strona internetowa. Dodatkowo bardzo ważną kwestią jest fakt, że strona zoptymalizowana dla **osób niewidomych** to także strona **zoptymalizowana dla SEO**.

Tworząc stronę, przed wrzuceniem do sieci warto sprawdzić szablon w **walidatorze HTML** konsorcjum W3C. Wytknie nam on wszystkie błędy i wskaże miejsca gdzie należy ich szukać. Błędy, które zgłasza walidator nigdy nie są widoczne gołym okiem, więc wielu początkujących webmasterów nie zwraca na nie uwagi. Problem pojawia się z chwilą, gdy strona ma zostać przetworzona przez program głosowy, który następnie ją odczyta.

### Lista najczęstszych błędów

- brak tekstów alternatywnych dla wszelkich obrazków
- niedomknięte znaczniki
- nie trzymanie się standardu w jakim piszemy, mało kto odróżnia HTML od XHTML
- niepoprawne zagnieżdżanie wszelkich znaczników
- w strukturze HTML dokumentu, kod menu znajduje się przed treścią strony (złe dla SEO i nieoptymalne dla osób niewidomych)

## Strona przyjazna dla użytkownika

Istnieją utarte zwyczaje **dotyczące tworzenia stron internetowych** aby były przyjazne użytkownikom. Chodzi tutaj przede wszystkim o wygląd i rozmieszczenie poszczególnych elementów witryny. Przy odrobinie szczęścia można trafić na studiach na przedmiot  &#8222;Komunikacja Człowiek Komputer&#8221;. Uczy się na nim wzajemnego oddziaływania między użytkownikiem a komputerem poprzez **interfejs użytkownika**, który projektuje właśnie twórca strony.

O co konkretnie chodzi? Dobrym przykładem jest wyszukiwarka na stronie, która zawsze powinna znajdować się w prawym górnym rogu. Umieszczając wyszukiwarkę w stopce strony popełniamy błąd, ponieważ nikt nigdy jej tam nie szuka.

Użyteczność szablonu zależy od **rozmieszczenia poszczególnych sekcji**. Najlepszy szablon to prosty szablon, zbudowany w bardzo standardowy sposób:

{% include parts/postPicture.html page=page img="kck" %}

Swego czasu pewien portal udostępniający usługę darmowych blogów, wprowadził szablony z dwiema kolumnami pionowego menu jedna obok drugiej. Nie było możliwości połapać się na stronie.

Zwróć uwagę na sposób w jaki piszę artykuły. Definicje poszczególnych słów często umieszczam na żółtym polu. Poszczególne akapity oddzielam do siebie osobnym nagłówkiem, który sugeruje o czym będzie mówić akapit. Dzięki takim operacjom blog jest: **estetyczny** oraz **wygodny**. Artykuły pisane jednym ciurkiem, czyta się bardzo źle.

### Na co warto zwrócić uwagę

- wyszukiwarka zawsze znajduje się w prawym górnym rogu strony
- przyciski zmiany wielkości czcionki i zmiany języka powinny znajdować się na górze w okolicy loga
- strona powinna posiadać menu pionowe lub poziome lub oba jednocześnie, jednak **trzeba je zaprojektować z głową**
- nad treścią powinna znajdować się aktualna ścieżka/lokalizacja ułatwiająca poruszanie po stronie
- czcionka powinna być takiej wielkości aby dało się wygodnie czytać, **nie piszemy artykułów dla robota Google** tylko dla ludzi

Należy pamiętać, że inne zasady obowiązują podczas tworzenia prywatnego bloga, a inne podczas tworzenia strony firmy.

## Dodatkowe ułatwienia

Jeżeli Twoja strona **spełnia założenia** dwóch pierwszych akapitów, możesz śmiało stwierdzić, że jest przystosowana dla **osób niewidomych** lub dla osób ze słabym wzorkiem. Ponadto jest wtedy zoptymalizowana pod kątem SEO.

Sam jesteś w stanie ocenić, dla jakiej grupy docelowej tworzysz serwis. Jeżeli będą to **osoby starsze** lub **niepełnosprawne** warto zastosować dodatkowe funkcje, usprawniające użytkowanie. Chodzi tu przede wszystkim o **możliwość zmiany wielkości czcionki** dokumentu i **możliwość zmiany kolorystyki strony**. Trzeba zadbać aby tło i literki nie zlewały się, aby był między nimi odpowiedni poziom kontrastu.

Takie skrypty bardzo łatwo napisać w **JavaScript**. W pierwszym wypadku tworzymy tablicę wszystkich interesujących nas obiektów, w których chcemy zmienić rozmiar czcionki. Możemy zmienić ją w całym dokumencie, lub tylko w interesujących nas sekcjach. Elementy można zapisywać do tablicy po określonym identyfikatorze lub nazwie klasy, a także po prostu po nazwie znacznika. Skrypt dotyczący zmiany kolorystyki to zwyczajna podmiana arkusza stylów, więc roboty jest jeszcze mniej.

Jeżeli tworzysz stronę przystosowaną dla **ludzi niepełnosprawnych** i oni będą grupą docelowych odbiorców, warto rozważyć umieszczenie dodatkowych znaczników. Chodzi o to, aby przed treścią dokumentu dodać znacznik zawierający tekst: *TREŚĆ STRONY*, a przed menu znacznik zawierający słowo *MENU STRONY*. To samo można wykonać dla poszczególnych fragmentów witryny.

Co ciekawe te napisy można ukryć używając CSS. Tzn. że będą one &#8222;widoczne&#8221; dla programów czytających strony na głos, jednak normalny użytkownik obiegający stronę wzorkiem nie będzie wstanie ich zobaczyć. Ukrywając takie znaczniki nie używaj selektora *display:none*, tylko ustawiaj minusowe marginesy, tak aby znacznik zniknął