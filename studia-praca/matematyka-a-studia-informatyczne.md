---
title: Matematyka a studia informatyczne
category: studia-praca
thumbnail: matematyka-studia.png
published: 2013-07-06T00:00:00Z
---
Czy **matematyka jest potrzebna programiście**? Zawsze marzyłeś aby pisać gry, ale nie lubisz uczyć się matmy? Jak wygląda **poziom matematyki na studiach informatycznych**? Uczniowie szkół średnich często zastanawiają się czy dadzą radę podołać matmie. Jeżeli wybierasz się na studia informatyczne to zapraszam do przeczytania tego artykułu.

<!--more-->

## Matematyka z informatyką

**Matematyka i informatyka** to chcąc nie chcąc dwa ściśle związane ze sobą przedmioty. **Matematyka jest podstawą działania wszelkich systemów informatycznych**. Nauka matematyki zwiększa zdolności logicznego myślenia i jest to fakt niezaprzeczalny. Logiczne myślenie jest u programistów pożądaną cechą i na pewno wpływa na kreatywność i możliwości. Mimo tego, osobiście uważam, że można być dobrym programistą a z matmy być powiedzmy przeciętniakiem. Dla wielu ludzi **programowanie może być pasją** i uczenie się go w wolnych chwilach to przyjemność, w przeciwieństwie do nauki matmy.

## Matematyka na studiach informatycznych

**Matematyka na studiach jest do ogarnięcia**. Dla inteligentnego człowieka, który umie i lubi programować, zaliczenie matematyki na ocenę 3.0 nie jest rzeczą nieosiągalną. Co prawda należy wziąć pod uwagę poziom uczelni na jaką się wybieramy.

Jest wiele uczelni, które przykładają ogromną wagę do **przedmiotów ścisłych takich jak matematyka i fizyka**. Są uczelnie słabsze pod względem nauki matematyki, ale lepsze pod względem nauki programowania.

Wydaję mi się, że **można mieć braki ze szkoły średniej decydując się na studia informatyczne**. Na swoim przykładzie mogę napisać, że wszystko da się nadrobić. Zależy to od naszej determinacji. Matematyka rozszerzona ze szkoły średniej znacznie pomaga w zrozumieniu trudniejszego materiału, ale nie jest rzeczą niezbędną. Po prostu będziesz miał czas, aby nadrobić to co przegapiłeś.

**Braki w matematyce można nadrobić**, jednak będąc matematycznym beztalenciem może okazać się ciężko. Jeżeli nie umiesz matmy, bo stwierdziłeś że nie chcesz jej umieć albo nie chciało Ci się jej uczyć, masz szanse odpokutować grzechy. Z kolei jeżeli zawsze uczyłeś się pilnie, ale mimo szczerych chęci zawalałeś wszystkie klasówki z matematyki, **zastanów się poważnie czy informatyka to Twój dział**.

Na informatyce szczególnie w pierwszych latach **matematyki jest na prawdę sporo**. Studenci takich kierunków jak np. mechanika, mają przeważnie jeden przedmiot matematyczny o nazwie &#8222;**Matematyka**&#8222;. Oczywiście mają całą masę innych przedmiotów wymagających obliczeń, jednak jako tako matematyka jest zawężona do jednego przedmiotu.

**Informatyków spotkał zaszczyt nauki matematyki rozdrobnionej na poszczególnie przedmioty** z osobna takie jak: analiza matematyczna, algebra liniowa, matematyka dyskretna, metody elementów skończonych, metody statystyczne i probalistyczne itd.. Ciągną się one od 1 do 4-5semestru a więc przez 2 pierwsze lata. Z każdego przedmiotu matematycznego zawsze czekać na Ciebie będzie egzamin, podsumowujący Twoją wiedzę od A-Z niczym wisienka na torcie.

Co mam na myśli? Matematyka to nie czarna magia **jednak jest jej bardzo dużo**. Będąc przeciętnym, idąc na studia z 200% motywacją &#8211; podołasz. **Idąc na informatykę z podejściem że ślizgniesz się matmy** &#8211; odpadniesz. Można się ślizgnąć z mechaniki lub elektrotechniki, ponieważ przeważnie to jeden przedmiot trwający jeden semestr, na dodatek bez egzaminu. Zaliczyć wszystkie przedmioty matematyczne, trwające 2-3 lata, w wymiarze 4-8 godzin tygodniowo, tego przypadkiem się nie da.

Osobiście studiuję na kierunku zamawianym i na 1 semestrze studiów miałem od 8 do 12 godzin matematyki tygodniowo (nie jestem w stanie sobie dokładnie tego przypomnieć).

## Na studiach rządzą matematycy, po studiach programiści

Brutalna i niesprawiedliwa prawa zawiera się w tytule tego akapitu. Będąc osobą dobrą z matematyki, studia nie będą dla Ciebie problemem. Pierwszoroczny **odsiew i koszenie studentów zawsze odbywa się na matematyce** i to **z matematyki zawsze odpada najwięcej osób**. Jeżeli dobrze umiesz matematykę, prawdopodobnie dasz radę ukończyć informatykę.

Programowania trzeba się uczyć ale **wskaźniki w C++** są łatwiejsze od całek. Z mojego doświadczenia jako studenta politechniki zapewniam, że nie znam osoby, która wyleciała przez nieznajomość programowania. Na początku programowania jest mało, bo jest tylko matma. Natomiast w ostatnich latach studiów, gdy programowania jest dużo a matematyki wcale, nie odpada już nikt.

A więc czy wszyscy są tak dobrymi programistami? &#8211; **Nie!** Znam wiele osób nieprzeciętnie dobrych z matematyki, którzy nie umieją programować. Nie ma się co oszukiwać, **jeżeli kogoś ten temat nie kręci i nie uczy się na własną rękę, to nigdy nie osiągnie sukcesu**. Kilku moich znajomych nauczyło się wskaźników lub przeciążania funkcji, bo musieli zaliczyć egzamin, ale nie mają pojęcia w jakich sytuacjach można je zastosować.

Czy studiowanie tylko dla papierka ma sens..? Pewnie tak jeżeli jesteś **pewien swoich możliwości** programistycznych. Jeżeli nie interesujesz się programowaniem i mimo tego chcesz ukończyć studia informatyczne to jest to dosyć bezcelowe. Pracodawców nie da się oszukać, nikt nie dostaje pieniędzy za darmo.

## Podsumowując

**Decydując się na zawód programisty** czy choćby sieciowca, nie unikniesz matematyki przez cały okres aktywności zawodowej. **Informatyka jest kierunkiem technicznym** i zawsze będziesz natykał się na zagadnienia wymagające odpowiednich obliczeń.

**Matematyki i fizyki** jest szczególnie dużo w **branży pisania gier komputerowych**. Wszelkie implementacje zjawisk fizycznych w grach wymagają na prawdę sporych umiejętności i to niezależnie od typu gry. W analizie obrazu także używa się wektorów, macierzy i innych mniej lub bardziej fajnych rzeczy. Grunt to nie zniechęcać się bez podjęcia wyzwania.